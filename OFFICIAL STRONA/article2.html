<!DOCTYPE HTML>

<html lang="pl">

<head>
	<meta charset="utf-8"/>
	
	<link rel="stylesheet" href="style.css" type="text/css" />
	
	<title>Societas</title>
	
	<meta name="description" content="Oficjalna strona internetowa Koła Naukowego Prawa Spółek Handlowych, WPiA UAM. Sprawdź aktualne projekty i zapoznaj się z naszymi członkami!"/>
	
	<meta name="keywords" content="societas, knpsh, koło naukowe uam, koło naukowe wpia, koło naukowe spółek handlowych"/>
	<meta http-equiv="X-UA-Compatible" content="IE=edge, chrome=1"/>
	
	<meta name="viewport" content="width=device-width, initial-scale=1">
    <link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
    <!-- jQuery library -->
<script src="https://ajax.googleapis.com/ajax/libs/jquery/3.2.1/jquery.min.js"></script>

<!-- Latest compiled JavaScript -->
<script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
	
</head>

<body>

	<div id="container">
	<a href="index.html">
		<div id="logo">
		<img src="societas.png" usemap="#navmap"/>
		<map name="navmap">
			<area shape="rect" coords="0, 315, 80, 230" alt="facebook" href="https://www.facebook.com/KNPSH-Societas-309251302611277/">
			<area shape="rect" coords="0, 315, 155, 230" alt="twitter" href="https://www.twitter.com/">
			<area shape="rect" coords="0, 315, 240, 230" alt="twitter" href="https://www.instagram.com/">
		</map>
		</div>
	</a>
		
		
		
		<div id="nav">
			<div class="option"><a href="aktualnosci.html"> Aktualności</a></div>
			<div class="option"><a href="onas.html">O nas</a></div>
			<div class="option"><a href="projekty.html">Projekty</a></div>
			<div class="option"><a href="kontakt.html">Kontakt</a></div>
		</div>
		
		<div id="content">
		<div class="article">
		<div class="article_title">Tytuł wpisu 2</div>
				Zapraszamy do lektury artykułu prof. dr hab. Michała Romanowskiego, który w kilku słowach odnosi się do projektu tzw. „Prostej Spółki Akcyjnej” skierowanego przede wszystkim w stronę start-upów. </br>
				Przedstawiono projekt PSA – jego uzasadnienie to aż... półtorej strony. O recenzję projektu poproszono aż... dwóch autorów. Natomiast na zapoznanie się z projektem dano aż... półtora tygodnia. Z uzasadnienia dowiadujemy się, że impulsem prac nad PSA była analiza potrzeb startupów, które w odpowiednich warunkach (czytaj: w formie PSA) mogą „wygenerować w 2023 r. ponad 2,2 mld zł wartości dodanej [...] i stworzyć ponad 50,3 tys. miejsc pracy, co przełoży się na przychody gospodarstw domowych na poziomie 757 mln zł“. Oby autorzy nie pomylili się. Każdy chciałby, aby Polacy stali się dzięki startupom bogatsi, a bezrobocie spadało. Prognozy to za mało, aby wprowadzać spółkę celową dedykowaną startupom (po którą mogą sięgać także nie-startupy). Na marginesie -  czym w ogóle jest startup? 
Projektodawcy wskazują, że regulacje dotyczące spółek nadal utrudniają działanie startupów, co jest związane z brakiem udziałów niemych, wymogiem formy pisemnej z podpisami notarialnie poświadczonymi dla zbycia udziałów oraz z tym, że minimalna wartość udziału wynosi 50 zł. Są to „bariery“, których nie ma... w spółce akcyjnej. Te “straszliwe bariery” łatwo znieść w spółce z o.o. 

Grzech pychy
Głównym grzechem projektu jest legislacyjna pycha. Projektodawcy nie podjęli próby uprawdopodobnienia czy deklarowane cele  można osiągnąć w ramach istniejących spółek. Ich zadaniem było stworzenie PSA dla startupów, a nie uzasadnianie potrzeby stworzenia PSA. Tomasz z Akwinu tłumaczył, że wyraz „główny” pochodzi od „głowa”. Głowa zaś to taki członek - wskazywał, któremu przysługuje pierwszeństwo oraz kierownictwo całym ciałem: „[…] w przenośni nazywamy głową to, czemu przysługuje pierwszeństwo […] w tym znaczeniu wadą główną jest to, z czego rodzą się inne wady, szczególnie drogą przyczynowości celowej, gdyż cel jest początkiem formalnym  […]. Stąd wada główna ma nie tylko pierwszeństwo w stosunku do innych, ale także dzierży kierownictwo nad innymi grzechami, niejako prowadząc je. Zawsze bowiem sztuka czy sprawność odnosząca się do celu ma pierwszeństwo i kierownictwo nad tymi rzeczami, które służą do osiągnięcia celu”. 
W zasadach techniki prawodawczej obowiązuje główna zasada, aby nie tworzyć bytów ponad potrzebę. Błąd uzasadnienia wymusza kolejne błędy.

Nowa spółka TSA
Projekt PSA liczy 121 artykułów, a do tego odesłania.  Jest regulacją obszerniejszą i bardziej skomplikowaną, niż spółka z o.o., spółka akcyjna (SA) i spółka komandytowo – akcyjna (SKA). Jest zlepkiem tych spółek. Fundacja Startup Poland apelowała aby prosta spółka akcyjna rzeczywiście była prosta. Wskazywała, że sama idea spółki kapitałowej ułatwiającej rozwój przedsięwzięcia opartego na innowacjach jest dobra, ale towarzyszą jej obawy zbytniego przeregulowania i stworzenia “hybrydy” prawnej. 
Tyle, że pytanie środowiska startupów czy jest za wprowadzeniem spółki dostosowanej do jego potrzeb ma taki sam sens, jak pytanie - czy chcemy żyć długo i szczęśliwie. Nie wystarczy napisać, że coś jest proste. Stworzono nie PSA, ale TSA (Trudną Spółkę Akcyjną). 

Zbyt wiele słów wprowadza w błąd
PSA upodobni prawo spółek do prawa podatkowego, które “rozjechało się” z powodu wielości i braku spójności przepisów. Natura PSA jawi się mgliście. Prowokuje się stosowanie wykładni a contrario (skoro w jednym typie spółki coś jest, to w drugiej tego nie ma albo jest mniej lub inaczej). Ryzyko dla praktyki jest bardzo duże. Projektodawcy wprowadzają w błąd, przedstawiając PSA jako konstrukcję taką, jak umowa obligacyjna. Natura umowy jako granica wolności umów jest bardzo pojemna, ponieważ odnosi się do podstawowych cech umowy obligacyjnej. Katalog umów jest otwarty. W prawie spółek pole swobody jest zakreślone zamkniętą typologią spółek. PSA to bigos zrobiony ze spółki z o.o. i SA z przeterminowaną bitą śmietaną w postaci zniesienia kapitału zakładowego. Badając naturę PSA trudno będzie ustalić czy jest to hybryda spółki z o.o., SA czy SKA. 

		</div>

		
	<div id="nav-right">
	<div class="side_element">Najbliższe wydarzenia: pierwsze wydarzenie</div>
	</div>
	
	
	<div id="footer">
	Uniwersystet Adama Mickiewicza<br/> Wydział Prawa i Administracji<br/>ul.Niepodległości 1<br/> 00-123 Poznań<br/>
	
	COPYRIGHT &copy; Koło Naukowe Prawa Spółek Handlowych<br/> Wykonała Aleksandra Sadurska
	</div>
	</div>

</body>
</html>